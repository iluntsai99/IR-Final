<?xml version="1.0" encoding="UTF-8"?>
<xml>
<doc>
<id>cdn_edu_0000776</id>
<date>1999-01-15</date>
<title> 總統明令褒揚王貫英 </title>
<text>
<p>
李登輝總統昨日明令褒揚拾荒興學老人王貫英。
</p>
<p>
總統褒揚令全文為：
</p>
<p>
拾荒興學老人王貫英，資性誠樸，志行高潔。早歲卒業中央軍校教導團第二期，參與抗戰、戡亂諸役，摧鋒陷陣，屢建奇功。來臺後，解甲歸田，拾荒興學，造福青年。創辦貫英圖書館，藏書兩萬餘冊，春風化雨，善導人心。設置獎助學金，獎掖新秀，提攜孤苦，樂育菁莪，成材綦眾；朝野譽為：「現代武訓」。業餘之暇，購置經、史、子、集等書，分贈國內、外學校圖書館，數逾五萬餘冊，居仁由義，志行可嘉。榮獲好人好事代表、臺北市榮譽市民、總統頒贈「勤儉興學」匾額等，聲華崇隆，朝野咸欽。綜其生平，弘揚中華文化，維護世道人心，德高望重，震古鑠今。遽聞溘逝，軫悼殊深，應予明令褒揚，以示政府篤念耆賢之至意。
</p>
</text>
</doc>
</xml>
