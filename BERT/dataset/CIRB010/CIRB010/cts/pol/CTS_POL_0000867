<?xml version="1.0" encoding="UTF-8"?>
<xml>
<doc>
<id>cts_pol_0000867</id>
<date>1998-08-02</date>
<title>李總統褒揚蔣彥士、沈昌煥</title>
<text>
<p>
　【記者張慧英台北報導】總統府資政沈昌煥於七月二日辭世，李登輝總統特
頒輓詞：「懋績永昭」，連戰副總統也頒輓詞：「嘉猷碩望」，李總統昨天並
明令褒揚。
</p>
<p>
　褒揚令全文如下：
</p>
<p>
　總統府資政沈昌煥，才識宏達，志慮忠純。早歲卒業上海光華大學，旋負笈
美國，專攻國際政治，獲密西根大學政治學碩士；返國後，曾任國立中山大學
教授。抗戰軍興，任職外交部，參贊運籌，卓著績效。嗣任中國遠征軍司令長
官部參議，負責聯絡盟軍，協同作戰，轉徙炎荒，罔憚艱危。勝利後，協助辦
理受降工作，旋復入贊密勿，參預涉外事務。尤以馬歇爾特使及魏德邁將軍在
華期間，連繫折衝，獻替良多。嗣歷任新聞局長、外交部政務次長、兩任外交
部部長、三任駐外大使、出席聯合國首席代表等職，殫精竭慮，為國宣勞。尤
以兩度外交部長任內，於國際風雲詭譎之際，為執行我堅定國策，周旋坫壇，
維護國權，開創新局，勳績孔昭。駐節西班牙、教廷、泰國期間，造福僑社，
海外蜚聲。及任國家安全會議秘書長、總統府秘書長，翊贊中樞，勳猷益懋。
晚歲膺聘總統府資政，讜論嘉謨，擘畫功深。綜其生平，國家楨榦，外交耆宿
，公忠體國，懋績堪欽。遽聞溘逝，良深軫悼，應予明令褒揚，以示政府篤念
勳耆之至意。
</p>
</text>
</doc>
</xml>
