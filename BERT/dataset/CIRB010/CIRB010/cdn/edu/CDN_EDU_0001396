<?xml version="1.0" encoding="UTF-8"?>
<xml>
<doc>
<id>cdn_edu_0001396</id>
<date>1999-04-28</date>
<title> 總統明令褒揚蘇雪林 </title>
<text>
<p>
李總統登輝先生昨日明令褒揚文壇大師蘇雪林教授。
</p>
<p>
褒揚令全文如下：
</p>
<p>
中國文壇大師蘇雪林教授，天資穎秀，學養深淳。早歲卒業北平女子高等師範學院，旋負笈遊法。返國後歷任蘇滬安徽各大學教席，木鐸傳薪，成材綦眾。課餘筆耕不輟，創作勤奮，以小說「棘心」、散文集「綠天」蜚聲文壇，菁英秀發，時論欽崇。神州色變，輾轉來臺，任教臺灣省立師範學院、國立成功大學，授業解惑，啟迪功宏。復潛力學術研究，發皇屈賦精奧，撰述宏富，著作等身。曾榮獲國家文藝獎、中興文藝獎、行政院文化獎，譽流當代，士林共仰。綜其生平，弘藝傳薪，盡瘁學術，鴻儒女宗，典範淑世。遽聞凋謝，軫悼殊深，應明令褒揚，用示政府崇禮宿學之至意。
</p>
</text>
</doc>
</xml>
